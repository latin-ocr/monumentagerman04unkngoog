xx ' rsonncouuux.

VI. Gregorii l epistula ad Eulogium patriarcham Alexandrinum (7, 37 [40]) ad-
hibita videtur in vita Petri (p. 2, s). Scilicet episcopatum Petri Antiochenum, commen-
tum auctorum Syrorum memoratum primum apud iohannem chrysostomum et Iohannem
Malalam Antiochenos, primus ex auctoribus hodie notis ad certos annos redigit Gregorius
in epistula illa, edoctus, ut videtur, a patriarcha Eulogio. Epistula quamquam publice
prodiit demum sedente Hadrianoi Pontificalis libri auctori innotescere potuit ex tabu-
lario ecclesiae Romanae.

VII. Martyrum passiones ad haec gesta magnam rerum copiam rel certe fabu-
larum suppeditasse iure expectes, cnm praesertim auctor vestigia sequens Constituti Sil-
vestriani scribat ab episcopo Clemente per septem regiones singulos notarios constitutos
esse ad gesta martyrum per suam cuiusque regionem sollicite colligenda laudenturque
episcopi Anteros (p. Afas) et Fabianus (p. 27,ε) propter diligentiam in ea re praestitam.
Accedit, quod episcoporum urbis martyria ipsa praefatio memorat et ex episcopis uno
et triginta primis ad martyrium pervenisse dicuntur tres et viginti (I—IV. VI-IX. XII.
XV. XVII. XIX-XXV. XXVII—XXXI), ex quibus viginti eum honorem iam editio
prior tribuit, duo Anicetus (XII) et Eutychianus (XXVIII) in editione secunda ac-
cessemnt, tertium Gaium (xxix) prior editio confessorem facit, secunda martyrem.
Sed iustae expectationi narrationes pamm respondent. Longe plerosque ex episcopis
martyribus auctor verbo tantummodo ait martyrio coronatos esse, nec multum differt,
quod in Alexandro (VII) quaedam addit ex martyrologio Hieronymiano errore ad epi-
scopum relata et in Lucio (XXIII) et Stephano (XXIV) de successione monet. — Passio-
nes quae dici possint non adhibuit nisi Caeciliae in Urbano (XVIII), Cornelii (XXII),
Xysti Π curn Laurentio diacono (XXV), Silvestri (XXXIIII), Felicis 11 (XXXVIII),
item in editione demum secunda Susannae in Gaio (XXIX) et Marcelli (XXXI).
Accedit in vita Eusebii (XXXII) narratio similis de inventa sancta cruce et de Iuda
Cyriaco. Marcellino (XXX), Liberio (XXXVII), Xysto III (XLVI) in hoc recensu
locum non dedimus, quoniam partem faciunt fraudium Symmachiansmm. Excepta
narratione de sancta cruce, cuius forma pristina ad uos pervenit, reliquae ipsae aut
totae perierunt, ut Xysti Π, Felicis Π, Marcelli, suppressae fortasse substitutis excerptis
desumptis ex ipso libro Pontificeli auctoritatis scilicet maioris, aut extant quidem,
sed forma aut certo indidem interpolata aut certe ab interpolationis suspicione non
aliena, id quod cadit in acta Caeciliae, Cornelii, Susannae, Silvestri ¹) ; neque enim
quod sciam passionum illarum libri scripti extant ad Pontificalis aemtem adscen-
dentes neque ita comparatae sunt formae vulgatae, ut ipsae sese satis tueantur.
Exempli causa passionis sanctae Caeciliae recensio, quam l. c. (p. 22) adlegavi utpote
iudice Rossio omnium optimam, et alia prae se fert indicia originis recentioris et ad
eam formandam adhibiti sunt Tertullianus et Augustinus. Ipsa narratio, de qua docte
exposuit Erbes (Zcitsclrrift scir Kircheapcscbicbtc volti a. 1888 p. 1-66; cf. Neumann
Staat uad Kircbc l, 310), non videtur originis esse valde remotae; ecclesia sanctae
Caeciliae nominatur primum a. 499 (v. indicem ad Cassiodorum p. 408) et passionem
eius Erbes iudicat exemplatam ad similem Africanam sub nominibus Martiniani et
Maximae relatam apud Victorem Vitensem in commentariis de persecutione Wendalica
(l, 10, 30) scriptis a. 486. Pontificalis autem scriptor quae inde affert continentur nudis
nominibus Caeciliae et Valeriani sponsi eius et Tiburtii adiunctis aliquo modo ad epi·

¹) Fabulosa vita Silvestrl, unde proficiscitur Constantini primi baptisma Romanum per episcopum eum
totaque mythcrnm propago inde oriunda, conficta est in Syria sasc V novitque eam iam Moses Chorenensis
(459-481); ecdem autem maculo in Latinum translata est et passim lectitata toste indice Gelasii Ι (492-
496) librorum recipiendorum autnon recipiendorum. Eandem adlegant gesta Liberii (v. p. 77 adn.) scripta
aetate Symmachiana. Vita ss quae circumfertur Latine scripta quamquam redamatu est (v. ad p. 47), a
torma sa quam Pontificalis adhibuit non multum videtur recedere.

 

